YAHAS (Yet Another Home Automation System) è un sistema di domotica “fai da te” indirizzato principalmente per i “makers” ma utilizzabile anche dai meno esperti.
Essendo un sistema do-it-yourself presenta tutti i pro e contro delle soluzioni di questo tipo.

La progettazione di YAHAS ha seguito linee guida per renderlo:

  -	Integrato, comprende tutte le componenti applicative necessarie

  -	Indipendente, non dipende da software applicativo di terze parti

  -	Autonomo, risulta indipendente da cloud e (volendo) da Internet

  -	Sicuro, utilizzo di certificati per le connessioni

  -	Flessibile, dotato di script engine per estendere altre funzionalità

  -	Chiuso, non si interfaccia direttamente con dispositivi proprietari tipo Alex

  -	Wireless, la connettività è basata unicamente su Wifi a 2.4 Ghz offerta dal router AP

  -	Gerarchico, esistono profili utenti con differenti permessi


YAHAS è costituito dai seguenti 3 componenti fondamentali:

  -	NodeAgent 		permette di comandare il dispositivo elettrico, 
  
  -	NodeManager 	coordina la gestione dei vari nodeAgent,
  
  -	NodeControl		gestisce l’interazione dei dispositivi con l’utente finale, 


Il NodeAgent è implementato da una scheda ESP8266 proprietaria oppure di terze parti (opportunamente riprogrammata) quali ad esempio i Sonoff, Shelly, Wemos, ecc.
Al NodeAgent sono collegati i vari relay & sensor a cui sono connessi i dispositivi elettrici da controllare.

Il NodeManager è implementato da una scheda RaspberryPi oppure da un miniPc Windows/Linux.
Sul NodeManager sono attivi un broker Mqtt, lo script Engine (java) ed un webserver minimale.

Il NodeControl è un qualsiasi smartphone o tablet Android, su cui installare l’apposita app HomeView ed il certificato utente.
